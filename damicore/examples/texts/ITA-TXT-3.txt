Berlusconi chiama in causa il Colle per il Lodo Mondadori. La replica: «Deliranti invenzioni»
Il Cavaliere: «Napolitano telefonò per far riaprire la Camera di Consiglio». Il Quirinale respinge duramente le accuse

Quirinale 2
ALTRI 4 ARGOMENTI
Silvio Berlusconi Silvio Berlusconi Una telefonata di Berlusconi, in cui il Cavaliere sostiene di aver saputo che il Colle ha esercitato pressioni sulla Cassazione per il Lodo Mondadori. Nell'audio che è stato trasmesso integralmente da «Piazzapulita», si sente il Cavaliere che afferma: «Mi è stato detto che il Capo dello Stato avrebbe telefonato per avere la sentenza prima che venisse pubblicata». Teorie che vengono seccamente smentite dal Colle e dal primo presidente della Cassazione Giorgio Santacroce.
Berlusconi: «Napolitano telefonò per avere in anticipo sentenza Mondadori»
Rcd


Mi piace questo contenutoNon mi piace questo contenuto3864112 Invia contenuto via mail Link:
«UNA COSA CHE NON SUCCEDE MAI» - Berlusconi, esausto, confessa di non aver dormito per 55 giorni e si rivolge ad un parlamentare del Pdl e aggiunge: «Dopodiché ha ritelefonato da capo, ha fatto ritelefonare da Lupo (Ernesto Lupo, consigliere giuridico del Quirinale ed ex presidente della Cassazione, ndr) al Presidente della Cassazione (Giorgio Santacroce, ndr) che ha chiamato il Presidente di Sezione (Francesco Trifone, ndr) costringendolo a riaprire la camera di consiglio. Cosa che non succede mai! Perché la sentenza era già pronta il 27 di giugno». Nel seguito della conversazione Berlusconi spiega anche quali sono stati secondo lui gli effetti concreti di questo presunto intervento del Quirinale. Effetti che si sarebbero tradotti in un danno ancora maggiore di quanto fissato in precedenza – sempre nella ricostruzione del leder Pdl – dai giudici.

LA REPLICA - Accuse molto gravi, dunque, che il Colle respinge con parole durissime: «Quel che sarebbe stato riferito al Senatore Berlusconi circa le vicende della sentenza sul Lodo Mondadori è semplicemente un'altra delirante invenzione volgarmente diffamatoria nei confronti del capo dello Stato». Reagisce anche il primo presidente della Cassazione Giorgio Santacroce che afferma: «È pura fantascienza: è semplicemente assurdo ed offensivo solo pensare» che Napolitano «abbia potuto interferire in un giudizio in corso».

LE PRESSIONI DI GHEDINI - Il legale di Berlusconi Ghedini prima che il video andasse in onda ha annunciato provvedimenti: «Se fosse vero si tratterebbe di una gravissima violazione dei principi costituzionali. Ovviamente procederemo in tutte le sede giudiziarie del caso invitando nel contempo i responsabili della trasmissione a non voler utilizzare il materiale palesemente vietato», ha spiegato Ghedini.

FORMIGLI: «TELEFONATA NON INTERCETTATA» - La telefonata di Berlusconi trasmessa lunedì sera da «Piazzapulita» «non è stata intercettata» ed «era una notizia». Lo ha detto il conduttore Corrado Formigli aggiungendo che «Uno dei problemi di questo Paese, forse, è quello di pensare che dietro a ogni immagine mandata in onda ci sia un calcolo politico, una logica luciferina». «La verità - ha detto ancora il giornalista - è che spesso le notizie ti passano semplicemente accanto e tu devi avere l'abilità di coglierle». Formigli ha poi tenuto a fare sapere che «alle 20.50, a venti minuti dalla partenza di "Piazzapulita", gli avvocati e i collaboratori di Berlusconi hanno provato a bloccare la messa in onda minacciando l'intervento di giudici e forze dell'ordine».

LE REAZIONI - Subito sono scattati poi i comunicati di solidarietà al presidente della Repubblica: «Rivolgo la nostra solidarietà e stima al Capo dello Stato per le parole calunniose e inaccettabili su di lui pronunciate da Silvio Berlusconi. Ritengo sia stato passato il segno. Berlusconi ha evidentemente perso il controllo di se stesso», ha scritto Danilo Leva, responsabile Giustizia del Partito democratico. «La portata intimidatoria e mestatoria delle dichiarazioni di Berlusconi nei confronti del presidente Napolitano, a cui va tutta la rinnovata stima e solidarietà di Scelta Civica, si commenta da sé», ha affermato per parte sua Gianluca Susta, presidente dei senatori di Scelta civica.